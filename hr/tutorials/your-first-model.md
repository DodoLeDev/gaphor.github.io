---
handle: /tutorials/your-first-model
language: hr
layout: article
redirect_from: /pages/working-with-gaphor.html
title: 'Tvoj prvi model'
---

Kad se Gaphor pokrene, automatski se stvara novi prazan model. Glavni
dijagram je već otvoren u odjeljku „Dijagram”.

Odaberi element koji želiš postaviti (npr. klasu) pritiskom na ikonu u
kutiji alata i pritisni dijagram. To će postaviti novu instancu elementa
klase u dijagram i dodati novu klasu modelu (pojavljuje se u
navigaciji). Odabrani alat će se resetirati na alat pokazivača nakon što se
element postavi na dijagram.

![image](/images/oneclass.png)

Elementi se mogu jednostavno dodati dijagramu.

Neki elementi nisu izravno vidljivi. Odjeljak u kutiji alata je sklopljen i
mora se pritisnuti da bi se otkrio njegov sadržaj.

Gaphor ne pretpostavlja koji se elementi trebaju postaviti na
dijagram. Dijagram je dijagram. UML definira sve različite vrste dijagrama,
kao što su dijagrami klasa, dijagrami komponenti, dijagrami radnji,
dijagrami sekvenci. Ali Gaphor ne postavlja nikakva ograničenja.

## Stvaranje novih dijagrama

![image](/images/navpopup.png)

Za stvaranje novog dijagrama koristi odjeljak „Navigacija”. Odaberi element
koji može sadržavati dijagram (paket ili profil) i pritisni za desnom tipkom
miša. Odaberi „Novi dijagram” i stvorit će se novi dijagram. Uvođenjem
Gaphora verzije 1.1.0, postoji gumb u traci zaglavlja. Odaberi paket i
primijetit ćeš da gumb nije neaktivan i da ga se može pritisnuti. Pritiskom
gumba modelu se dodaje novi dijagram.

## Kopiraj i umetni

Elementi u dijagramu mogu se kopirati i umetnuti (u istom ili jednom drugom
dijagramu). Umetanje će stvoriti nove elemente u dijagramima, elemente koje
predstavljaju (npr. klasa koja je prikazana u odjeljku „Navigacija”) se *ne*
kopiraju.

Na taj način možeš jednostavno stvoriti virtualne kopije istog (podmetnutog)
elementa modela.

## Povuci i ispusti

Dodavanje postojećeg elementa dijagramu je jednostavno: povuci element iz
odjeljka „Navigacija” na dijagram. Ne mogu se dodati svi elementi koji se
pojavljuju u odjeljku „Navigacija”: dijagrami i atributi/operacije klase se
ne mogu dodati.

Elementi se također mogu povlačiti unutar odjeljka „Navigacija”. Na taj se
način na primjer mogu prerasporediti klase i paketi.

